---
layout: post
title: "祭笔"
date:   2023-11-17
comments: true
toc: true
tags: [随笔]
author: NY2025xyc
---

> 暂时的终了。

### 封尘旧作

> 一些私人往来的就不放了。前期文笔颇劣。

#### 2023 年 7 月

##### `2023.07.30` 杂赋

癸卯六月，大暑已至，面壁于斗室，已有月余，心结难解。有志求索，碌碌而功名空；无暇停驻，营营而气力竭。道崎岖而山迤逦，马嘶风；涛澎湃而海溟濛，鸿翻月。冷梦残而夜色阑，热风生而箫声绝，神疲无主，心切难歇。

嗟今昔，却叹意气当年。挥笔墨以贺金榜，携诗酒以赴华筵。浓雾散而山色翠，清风起而水光潋。有怀而难作踟蹰，无知而无畏艰险。席间谈笑，慷慨成言：豪迈剑客之易水，何时白虹贯日；倜傥诗仙之蜀山，总当云鹏冲天。

恍然一载，空余自嘲。功过难评，看尽青白睐；胜败不常，听遍冷暖笑。流转日月，更迭夕朝。伤我以谩论滔滔，知我之挚友寥寥。

垂首躇步，强寻慰安：棋局未定，岂得弃之；落子无悔，何失坦然。身似浮萍，刘郎落笔仍为豪；形如转蓬，苏子纵酒犹成酣。

#### 2023 年 8 月

##### `2023.08.01` 自题一首

夜色阑珊月渐沉，天地流转总作尘。

十年书剑映虚影，一抹丹青照幻身。

##### `2023.08.02` 杂赋

癸卯之夏，六月既望，伏案至日中，心神自骛。怀冥冥远志，挥墨几笔常蹉跎；念惶惶近事，拔剑四顾总踟蹰。举头间，月沉之于长夜；弹指中，日逝之于东隅。风光正好，吾不知，怀兀兀。只得忙里觅闲，乱题文句；苦中寻欢，杂作诗赋。身犹在，千百高楼重庆城；魂已往，三两星火瓜洲渡。

遂暂弃张皇，游逛于街，忽至幽境。百步山径，沾衣不湿雨滋润；十里河堤，拂面不寒风清凉。一翁奏琴于河岸，其束发以秦冠，饰身以汉裳，见我之郁郁沉沉，笑曰：

“今人有何愁绪，彻夜总难眠？营营于世，难远浊流；陶陶于隐，易近清涧。时运不济，无名才子自是卿相；命途多舛，未官诗人乃为谪仙。倦而卧之陋巷，渴而饮之贪泉。朝阅诗书，夕闻鸡犬。”

吾曰：“晚生无甚愁绪，有些疏狂。试对比千古忠义魂，欲吞吐万载日星光。逐鸿鹄志，神疲倦；闻燕雀言，心惊惶。道阻且长，时而惘怅。”翁闻言，奏琴而歌，似震雷发之于苍天，如惊涛掀之于汪洋：“黄菊枝头生晓寒，人生莫放酒杯干。风前横笛斜吹雨，醉里簪花倒著冠。”

吾大惊，乃知老翁山谷也，欲语而不见其迹。眼前，仅一灯、一书、一杆笔，方刚奇事，盖为一梦矣。

##### `2023.08.04` 清平乐

空山风吟，雨过山色明。小阁幽竹听蝉鸣，吟啸偶寄闲情。

入目满窗青碧，却见一池碎萍。求索万般营营，此后残梦频惊。

##### `2023.08.05` 清平乐

云掩炽阳，雨落风清凉。幽林徐行露沾裳，笑叹天野苍苍。

把盏高谈文章，旁观笑作疏狂。此后难得暂闲，今昔狂又何妨。

##### `2023.08.07` 定风波

湖映天光山两重，阴雨初却云涛汹。晴雨景光总无凭，何妨，回首萧瑟见明虹。

水光潋滟縠纹动，听风，蛙声一片伴游踪。笔落词句托闲情，兴酣，挥毫万字饮千钟。

##### `2023.08.09` 记黄粱一梦

悲来兴尽观边鸿，断水残月照兵戎。

孤烟大漠铺塞北，落日长河流城东。

涛波闲舒墨臭雨，旌旗漫卷酒香风。

试问此酒醇几许，却道前关险几重。

##### `2023.08.15` 暗香

月沉夜烬。念如今光景，心绪杂泯。险壁高悬，隘口狭关万雄殒。独饮满杯惆怅，淋漓醉，挑灯映刃。夜醒时，失意频频，换得旁人哂。

风震。天地瞬。苦辗转世间，终归埃尘。匹马峋嶙，釜底无薪意难顺。回首萧萧来路，归程空、徒旋鹰隼。又切切，心神乱，微命难认。

##### `2023.08.16` 三字令

褪暑热，闻秋箫，凄凌霄。杂翠繁，碎红凋。阑珊夜，观溟濛，把寒刀。

多舛命，不平途，放矜豪。犹纵酒，自挥毫。钓风月，披烟雨，乐渔樵。

##### `2023.08.17` 十六字令

思，暮色渐染枯残枝。搁笔处，又续无绪词。

##### `2023.08.19` 十六字令

读，墨色销褪纸焦枯。挑灯看，意气随年疏。

##### `2023.08.19` 调笑令

花悴，花悴，伤心妙手难绘。蛩鸣惊扰残梦，凭栏忽觉忧动。动忧，动忧，剪烛看罢吴钩。

##### `2023.08.20` 风流子

暑气渐销褪，楚天暮，独自钓清秋。笑半纸功名，志士踟蹰，千山风月，杜宇啁啾。且归去，闲云卧天陲，残阳荡江头。潮平击棹，潮落放歌，寒霜映剑，清光入酒。

弃书声意气，归天野，何愁帷幄策谋。且看天高地阔，言语聊休。付东逝流水，洗尽隐苦，西垂暮云，荡却暗愁。冷露沾裳却看，小山毓秀。

##### `2023.08.27` 自勉杂作

> 现在来看过于讽刺，还是不放了。

##### `2023.08.31` 满江红

凭栏望断，千古存，雕栏玉砌。稠夜醒，秋笳声起。兴衰同风豹苑北，生死作尘雁门西。灯影乱，寒风袭窗纸，平生意。

梦中梦，胡乱思。身外身，迷离计。惊醒萧瑟处，魂灵皆异。难忍横流龙女泪，不信断折江郎笔。有谁知，踟蹰望天涯，天无际。

#### 2023 年 9 月

##### `2023.09.15` 山坡羊

波涛拍岸，云雾连山，身囊至此驻雕鞍。角声残，墨色干。浮云万里风难散。百十夜辗转遍体寒。梦，难成欢；水，犹自湍。

##### `2023.09.19` 苍洱赋

古来皆以智者乐水，仁者乐山。山水兼具，则骚人墨客皆乐之，而纵观天下山川湖海，以苍山洱海为最。

落密林以北，坐彩云之南。风起波涛拍岸，雨驻云雾连山。游赏四方者，闲停画舫；商贾一世者，忙驻雕鞍。柳笛吹散风里露，木桨拨乱水中天。我亦来游，觅清闲。

沐山间水露气，掬水中日星光。风吟空山，云掩炽阳。百步山径，沾衣未湿雨滋润；十里湖堤，拂面不寒风清凉。微风起处，涛波潋滟，为仙女泪；细雨落地，辉光烁闪，是僧院墙。曳步湖畔，欣然兴起，高谈文章。

至于日暮，细雨无踪，举头望，翻月边鸿。如琴洱海乐音歇，似画苍山墨色重。想当年，越巍峨苍山者，十万车骑，无数兵戎。温酒煮月，笑谈人物风流；冷袖迎风，惘叹光阴忙匆。夜渐稠，未作挥毫，却饮千钟。

灯影乱，钩月沉，不觉东方之既白。游兴未散，徜徉忘返。乐甚，取笔研墨，淋漓了诗一首，倜傥了情几般：

新雨初却临静流，兴酣向此寻清悠。

白鹭低飞映涛浪，绿树高耸掩旌旒。

无弦碧湖琴万古，不墨苍山画千秋。

他年若就鸿鹄志，归来乘歌作重游。

#### 2023 年 10 月

##### `2023.10.07 - 2023.10.10` 论史一首

浊浪滔天助日焰，清风卷地灭明光。

异族衰时徒飘零，同治盛世空狂妄。

山野南北尸骨白，陇亩东西草稻黄。

愤成雨落碎屋瓦，怨作风起摧城墙。

沧海水为苍生泪，直至横流君方惶。

上书白封成状语，南战千役赋雄章。

碧血横迸为家死，白骨纵立因国殇。

颅碎沙场未辉煌，枪鸣城头犹铿锵。

报国无门变时运，济时有策捍国疆。

辗转总为决生死，奔波怎得话短长。

豺虎猖獗封北域，忠义骁勇锁南昌。

四时更迭风汹涌，八方轮转云飞扬。

功成独立山渺渺，志竟共和河泱泱。

倜傥皆于百川前，帷幄尽在千峰上。

忽兀一日丹功变，空徒十载青丝霜。

逸仙救国战云雨，世凯求利弄烟浪。

千军万马卖国师，三道两面辜天相。

倒戈劫君全反面，逐名趋利真贼党。

昭昭事竟一朝覆，何时浮云不掩阳。

##### `2023.10.23` 闲诗一首

青鬓常青古无有，丹功恒丹今失得。

射影虫鸣奈其何，重阳秋霜寒凉彻。

##### `2023.10.27 - 2023.10.31` 往来诗词文共计三则

> 交往之事，不必放上。

#### 2023 年 11 月

#### `2023.11.02` 点绛唇

秋风塞外，老翁青牛归何处。世事同雾。装欢咽泪苦。

曾追两谢，望断天涯路。形影孤。惊散欧鹭。壮心犹日暮。

#### `2023.11.05 - 2023.11.12` 来往诗词文共计六则

> 交往之事，不必放上。

### 祭笔

昨夜寒凉，无人问暖，难眠之际病已至，披衣起坐见一窗灯火阑珊，又是一刀贯心。想说的话已多，到了口边又咽下。身不盈五六尺，舌未长两三寸，只得无能地将一切付于一杆笔。

千帆过尽，我是沉舟。

面朝的方向阳光正好，倒也还算暖和，背后吹来的寒风却侵得骨头刺痛。身子仿佛被撕作两半，心也一样。从学业到生活都是分裂的，胸中仿佛卡尔维诺书中分成两半的子爵那般矛盾激荡。

本早已忘却，为何又横来一刀。

复杂的心绪吐出口便是汹涌，却也只能说得表面，落笔竟更是混沌，无意识地掺入了谎言。横来的这一刀太痛，也好，矛盾对立的两半只有在俱伤时才会妥协，用血痂合二为一，接受一个非黑非白的融合体。

终化一声长叹了。

曾恃一笔而傲世，除此外就一无所有，便和手中的笔人剑合一，赚得一份虚荣几声赞誉。君子之交淡如水，但我不过小人得志尔。到现在仍然不明就里，持着一杆笔下着无用功。身，已至此；心，犹未死。可笑的执着罢了。

而今心如已灰之木，写得几句枯朽的空话又有何用。在两个自我妥协之前，除却作业考试等必要处，再不写那些呆滞的文字。神魂既散，就此折笔，以此为祭。
